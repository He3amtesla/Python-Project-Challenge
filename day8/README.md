
# روز هشتم از چالش ۶۶ روزه پروژه پایتون 📅
### موضوع امروز: مروری بر درس های چند روز گذشته

🎯 **توضیحات:**
امروز تصمیم گرفتم کمی استراحت کنم و در عین حال مروری بر مباحثی که طی روزهای گذشته یاد گرفته بودم، داشته باشم. هر 7 روز یکبار این مرور را انجام می‌دهم تا بتوانم یادگیری خود را جمع‌بندی کنم و نکات مهم را مجدداً مرور کنم. در ابتدا با دستورات Git آشنا شدم و یاد گرفتم که چگونه می‌توانم وضعیت نصب Git را بررسی کنم و آن را بر اساس سیستم‌عامل خود نصب کنم. همچنین برخی از دستورات پایه Git مانند `git clone` و `git pull` را مرور کردم که برای کار با ریپازیتوری‌های آنلاین بسیار مفید هستند.

🛠️ **ویژگی‌های کلیدی پوشش داده شده:**
1️⃣ **دستورات Git:**
   - با دستور `git --version` می‌توانم ورژن نصب‌شده Git را بررسی کنم.
   - در سیستم‌های مک، با همین دستور Git به صورت خودکار نصب می‌شود، اما در سیستم‌های WSL و لینوکس باید از دستور `sudo apt-get install git` استفاده کنم.
   - دستور `git clone <آدرس HTTP ریپاستوری>` برای دانلود یک ریپاستوری از گیت هاب و سایر پلتفرم‌ها به کار می‌رود.
   - دستور `git pull origin main` به‌منظور به‌روزرسانی ریپاستوری با جدیدترین تغییرات در شاخه اصلی (main) استفاده می‌شود.

2️⃣ **پروژه‌های پایتون:**
   - در تاریخ 21 دسامبر اولین پروژه پایتون خود را آغاز کردم که در آن از متد `randint` برای تولید اعداد تصادفی استفاده کردم. متد `randint` برای تولید اعداد تصادفی در بازه‌ای خاص کاربرد دارد و `random()` عددی بین 0 تا 1 به صورت فلوت تولید می‌کند.

3️⃣ **توسعه و بهینه‌سازی پروژه‌ها:**
   - در پروژه بعدی، بهبودهایی در کد ایجاد کردم تا خواناتر و کاربردی‌تر شود. به‌ویژه از متد `isdigit()` برای اعتبارسنجی ورودی‌های عددی استفاده کردم که اگر رشته‌ای شامل فقط اعداد 0 تا 9 بود، `True` برمی‌گشت و در غیر این صورت `False`.

4️⃣ **ساختار ماژولار و استفاده از `__name__`:**
   - همچنین یاد گرفتم که استفاده از شرط `__name__ == "__main__"` در پروژه‌ها به ساختار کد کمک می‌کند تا تنها در صورت اجرای مستقیم فایل، کدهای اجرایی اجرا شوند و در غیر این صورت فقط توابع قابل استفاده باشند.

🚀 **مراحل بعدی:**
امروز ترجیح دادم استراحت کنم و مروری بر روزهای گذشته داشته باشم. فردا قصد دارم روز هفتم از چالش ۶۶ روزه را که قبلاً برنامه‌ریزی کرده بودم، انجام دهم و با انرژی بیشتر به ادامه مسیر بپردازم.
